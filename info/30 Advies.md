# Advies van oud-studenten

Als je nog geen ervaring hebt; begin vooral rustig aan met kleine makkelijke programma's. Als je een groter programma maakt, schrijf het dan in delen en gebruik veel print statements. Niet gefrustreerd worden, gewoon je tijd nemen om foutjes te zoeken. Als je niet meer dan de helft van de tijd bezig bent met debuggen, doe je iets fout.

Probeer in de eerste week er veel tijd in te steken, daarna zal het wel meevallen qua niveau.

Studenten zou ik adviseren om vooral in het begin goed hulp te vragen bij de opdrachten als het niet zo soepel gaat. Ik had dat niet gedaan en had dat eigenlijk meer moeten doen.

Begin al voor de eerste les met kijken, anders kom je jezelf tegen.

Als je geen achtergrondkennis hebt is de eerste week erg moeilijk, maar daarna wordt het wel beter.

In de eerste weken lijkt het alsof er niks lukt, maar na veel proberen, dit is echt nodig, zal alles vrij soepel verlopen!

Goed de documenten doorlezen die bijgeleverd zijn zodat je snapt wat alle commands doen.

Probeer vooral in het begin veel vragen te stellen.

Niet te snel opgeven als het niet lukt, het heeft even tijd nodig voordat je het goed doorkrijgt.

Naar de colleges komen en zoveel mogelijk doen in de les.

Begin zelf een beetje van te voren met kleine dingetjes doen in Python voor het vak begint.

Alleen het begin is pittig, dus volg beide werkcolleges als je achter loopt, thuis ga je dit echt niet doen.

Maak de opdrachten dan komt alles goed.

Vergeet geen pauze te nemen en ga veel sporten, anders word je gek.

Ga alvast vooruit werken, want je komt mogelijk in tijdnood. Dat geldt ook voor het tentamen. Als je niet zoveel met computers/programmeren hebt in het dagelijks leven (' the feeling' ontbreekt), dan moet je echt hard je best doen om andere mensen en het vak zelf te kunnen bijhouden.

Altijd alles afmaken.

Onderschat het niet!

Als je het nog nooit gedaan hebt zal je in het begin langzaam gaan maar na een tijdje valt het kwartje en dan lukt het wel.

Heb veel plezier.

Ga een weekend voor het programmeren begint zoveel mogelijk lesjes op codeacademy.com maken.
